# M2M rendszer

Üdvözöljük az M2M publikus tárhelyén!

## A tárhely tartalma és célja

A tárhely a NAV M2M rendszerrel kapcsolatos információk publikus megosztásának a helye. A tárhely elsősorban az M2M rendszerrel kapcsolatban felmerülő javaslatok, ötletek megosztásának közösségi terét jelenti.
Későbbiekben az M2M Rendszer interfészéhez kapcsolódó nyilvános, nem-funkcionális kódokat (sémaleíró, példa XML-ek) és leírások is itt kerülnek publikálásra.
A NAV célja, hogy az M2M rendszer fejlesztésével, fejlődésével párhuzamosan teret nyisson a közvetlen fejlesztői és fejlesztők közötti kommunikációnak.

A tárhelyet a meghirdetett véleményezési időszakokon kívül is fenntartjuk, és folyamatosan fogadjuk az esetleges észrevételeket. A jövőben elképzelhető, hogy funkcionális kódok (generált objektumok, DTO-k, jMeter tesztek vagy akár API kliensek) is feltöltésre kerülnek, ekkor a biztosított funkcionalitás is bővülni fog.

## API leírók elérhetősége SwaggerHub-on

A publikált interfészek leírófájljai vizuális megjelenítéssel a SwaggerHub-on is elérhetőek. Ezek szinkronban vannak az src/REST mappában elérhető yaml fájlokkal.\
[Common-API](https://app.swaggerhub.com/apis/NAVGOVHU/m2m_common) \
[Document-API](https://app.swaggerhub.com/apis/NAVGOVHU/m2m_document)

## Észrevételek, ötletek megosztása

Kérjük figyelembe venni, hogy bár a tárhely publikusan elérhető, a véleményezéshez illetve  és a fejlesztéshez hozzájáruláshoz GitHub userre van szükség. A felhasználó ingyenesen, pár perc alatt létrehozható. A felmerült kérdéseket, javaslatokat a [Discussions](https://github.com/nav-gov-hu/M2M/discussions) oldalon kérjük megtenni az alábbiak szerint:
-	Ötletek: a koncepcióval kapcsolatban felmerült olyan új ötlet, javaslat, amelyet a koncepció jelenleg nem tartalmaz, vagy nem megfelelően tartalmaz. A NAV minden ötletre nem feltétlenül ad választ, ugyanakkor figyelembe veszi a koncepció véglegesítése során.
-	Kérdések és válaszok: amennyiben a koncepció egyes elemeinél további információra van szükség a NAV-tól, akkor ebben a részben lehetséges ezeket feltenni.
-	Általános: az előző két részbe nem tartozó megjegyzéseket, véleményeket lehet megtenni.

## Moderálás

A NAV fenntartja a jogot, hogy az általános etikettet vagy jó ízlést sértő hozzászólásokat, kommenteket a tárhelyről kérdés nélkül eltávolítsa.

## Gyakran ismételt kérdések

Külün dokumentumban érhető el itt a Github-on: [GYIK](https://github.com/nav-gov-hu/M2M/raw/refs/heads/main/docs/M2M_GYIK.docx)

## Éles beküldéssel kapcsolatos problémák bejelentése

Egy konkrét beküldési probléma esetén az alábbi linken lehet bejelenteni a problémát:
[Hibabejelentés](https://nav.gov.hu/ugyfeliranytu/keressen_minket/levelkuldes?subjectid=92) \
A bejelentésben kérjük feltüntetni a beküldő felhasználó userId-ját és a header-ben megadott messageId, correlationId értékét.
